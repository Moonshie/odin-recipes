<!DOCTYPE html>
<html lang="Ukrainian">
<head>
    <meta charset="UTF-8">
    <title>Пампушки</title>
</head>
<body>
    <h1>Пампушки</h1>
    <img src="../images/pampushky.jpg">
    <h2>Опис</h2>
    <p>Наш український борщ прекрасний без жодних сумнівів: ароматний, яскравий за кольором, смачний. І найкращим доповненням до нього, звичайно, стануть пухкенькі золотаві пампушки з заправкою із часнику та зелені.</p>
    <p>Оскільки ми будемо готувати пампушки з дріжджового тіста, потрібно підготувати деякі інгредієнти, щоб все точно вийшло. Вершкове масло краще дістати з холодильника трохи заздалегідь, воно нам буде потрібно розм’якшене.</p>
    <p>Молоко потрібно трохи підігріти перед тим, як вливати у тісто. Важливо не нагріти його занадто, кипіти воно точно не має. Щоб дріжджі спрацювали, воно має бути просто трохи теплим.</p>
    <h2>Інгредієнти</h2>
    <ul>
        <li>Пшеничне борошно, 450 г.</li>
        <li>Тепле молоко, 250 мл.</li>
        <li>Вершкове масло, 100 г.</li>
        <li>Сухі дріжжі, 10 г.</li>
        <li>Цукор, 1 ст.л.</li>
        <li>Сіль, 1/2 ч.л.</li>
        <li>Зубчики часнику, 3 шт.</li>
        <li>Кроп, 6 шт.</li>
        <li>Соняшникова олія, 2 ст.л.</li>
        <li>Оцет, 1 ст.л.</li>
        <li>Сіль та перець для заправки, на смак</li>
    </ul>
    <h2>Приготування</h2>
    <ol>
        <li>У великій мисці змішайте спочатку сухі інгредієнти для тіста: 450 г пшеничного борошна, 10 г сухих дріжджів, 1 ст. л. цукру і ½ ч. л. солі. Цукор всипайте в інший бік миски від дріжджів. Потім влийте 250 мл теплого молока, додайте 100 г розм’якшеного вершкового масла.</li>
        <li>Замісіть еластичне тісто, воно не повинно прилипати до рук. Залиште його в теплому місці на 45 хвилин, накривши рушником або харчовою плівкою. Потім обімніть тісто і розділіть на 12 кульок, сформуйте пампушки. Розігрійте духовку до 180 градусів.</li>
        <li>Акуратно розкладіть пампушки у форму, попередньо змащену вершковим маслом чи олією. Залиште пампушки у формі ще на 30 хвилин. Ми використовували прямокутну форму розміром приблизно 28х16 см, але можна взяти круглу чи будь-яку іншу, тут це не має великого значення.</li>
        <li>Поставте форму з пампушками, що підійшли, у розігріту до 180 градусів духовку випікатися на 25-30 хвилин.</li>
        <li>Тим часом зробіть начинку. Очистьте 3 зубчики часнику і дуже дрібно порубайте ножем. Викладіть у маленьку піалу. Помийте й обсушіть зелень 6 гілочок кропу і теж дрібно посічіть. З'єднайте з часником. Додайте 2 ст. л. соняшникової олії, 1 ст. л. оцту і сіль з перцем до смаку. Ретельно перемішайте.</li>
        <li>Щедро полийте часниковою заправкою готові пампушки, поки ще гарячі, так вони краще наситяться ароматами.</li>
    </ol>
    Дякую <a href="https://klopotenko.com/pampushky-z-chasnykom/">Клопотенко</a> за рецепт.
    <p><a href="../recipes-en/pampushky-en.html" lang="en">English version</a></p>
    <p><a href="../index.html">На головну</a></p>
</body>
</html>